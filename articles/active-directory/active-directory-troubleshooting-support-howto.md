---
title: Come ottenere supporto per Azure Active Directory | Microsoft Docs
description: Come ottenere supporto per Azure Active Directory
services: active-directory
documentationcenter: na
author: curtand
manager: mtillman
editor: 
ms.assetid: 
ms.service: active-directory
ms.devlang: na
ms.topic: article
ms.tgt_pltfrm: na
ms.workload: identity
ms.date: 08/28/2017
ms.author: curtand
ms.reviewer: jeffsta
ms.custom: it-pro
ms.openlocfilehash: 6e856ed740849a072f183d1e566d46d6132f5ffc
ms.sourcegitcommit: e266df9f97d04acfc4a843770fadfd8edf4fa2b7
ms.translationtype: HT
ms.contentlocale: it-IT
ms.lasthandoff: 12/11/2017
---
# <a name="how-to-get-support-for-azure-active-directory"></a>Come ottenere supporto per Azure Active Directory


Microsoft fornisce supporto tecnico, pre-vendita, per la fatturazione e per le sottoscrizioni per Azure Active Directory (Azure AD) a livello globale. Il supporto è disponibile sia online che telefonicamente per le sottoscrizioni di Microsoft Azure di valutazione e a pagamento. Il supporto telefonico e il supporto online per la fatturazione sono disponibili in altre lingue. 

## <a name="find-help-without-opening-a-support-ticket"></a>Ottenere assistenza senza aprire un ticket di supporto

Prima di creare un ticket di supporto, consultare le risorse seguenti per ottenere risposte e trovare informazioni. 

* Per contenuti come procedure o esempi di codice per professionisti IT e sviluppatori, vedere la [documentazione tecnica all'indirizzo docs.microsoft.com](https://docs.microsoft.com/azure/active-directory/).

* [Microsoft Tech Community](https://techcommunity.microsoft.com/) è lo spazio in cui i professionisti IT di partner e clienti possono collaborare e condividere informazioni. [Microsoft Tech Community Info Center](https://techcommunity.microsoft.com/t5/Community-Info-Center/ct-p/Community-Info-Center) viene usato per annunci, post di blog, interazioni AMA (Ask-Me-Anything) con esperti e altro ancora. È anche possibile [partecipare alla community per inviare le proprie idee](https://techcommunity.microsoft.com/t5/Communities/ct-p/communities).


## <a name="open-a-support-ticket"></a>Aprire un ticket di supporto

In caso non si riesca a trovare le informazioni desiderate attraverso le risorse di supporto self-help, è possibile aprire un ticket di supporto online. È necessario aprire ogni ticket di supporto per un singolo problema, in modo che sia possibile mettere in contatto il cliente con i tecnici del supporto specializzati nello specifico problema. Inoltre, i team di progettazione di Azure Active Directory definiscono la priorità delle attività in base agli eventi imprevisti generati, pertanto spesso i clienti contribuiscono a miglioramenti del servizio.

### <a name="how-to-open-a-support-ticket-for-azure-ad-in-the-azure-portal"></a>Come aprire un ticket di supporto per Azure AD nel portale di Azure

> [!NOTE]
> Per i problemi relativi alla fatturazione o alla sottoscrizione, è necessario usare l'[interfaccia di amministrazione di Office 365](https://portal.office.com).
> 

1. Accedere al [portale di Azure](https://portal.azure.com) e aprire **Azure Active Directory**.
   
2. Scorrere verso il basso fino a **Risoluzione dei problemi e supporto tecnico** e selezionare **Nuova richiesta di supporto**.
   
3. Nel pannello **Generale** per **Tipo di problema** selezionare **Tecnico**.
   
4. Per **Servizio** selezionare **Azure Active Directory** e quindi selezionare **Avanti**.

5. Nel pannello **Problema** selezionare la [gravità](https://azure.microsoft.com/support/plans/response/)).
  
6. Selezionare un **tipo di problema** e quindi selezionare una **categoria** per il tipo. A questo punto, vengono anche visualizzate informazioni self-help per la categoria del problema corrispondente.
  
7. Aggiungere le informazioni restanti sul problema e fare clic su **Avanti**.
  
8. Specificare le informazioni di contatto e selezionare **Crea**.
  ![screenshot delle risorse self-help per la categoria del problema](./media/active-directory-troubleshooting-support-howto/open-support-ticket.png)

### <a name="how-to-open-a-support-ticket-for-azure-ad-in-the-office-365-portal"></a>Come aprire un ticket di supporto per Azure AD nel portale di Office 365

> [!NOTE]
> Il supporto per Azure AD nell'interfaccia di amministrazione di Office 365 è disponibile solo per gli amministratori.
> 

1. Accedere all'[interfaccia di amministrazione di Office 365](https://portal.office.com) con un account che dispone di una licenza Enterprise Mobility + Security (EMS).

2. Nel riquadro **Supporto** selezionare **Nuova richiesta di assistenza**: ![screenshot del portale di Office 365](./media/active-directory-troubleshooting-support-howto/office-portal.png)

3. Nella pagina **Panoramica supporto** selezionare **Gestione delle identità** o **Gestione di utenti e domini**: ![screenshot delle categorie supporto per Azure AD](./media/active-directory-troubleshooting-support-howto/select-identity.png)

4. Per **Funzionalità** selezionare la funzionalità di Azure AD per cui è necessario ottenere assistenza.

5. Per **Sintomo** selezionare un sintomo appropriato, riepilogare il problema, fornire i dettagli pertinenti e quindi selezionare **Avanti**.
  ![screenshot delle risorse self-help per funzionalità e sintomo](./media/active-directory-troubleshooting-support-howto/open-service-request.png)

6. Selezionare una delle risorse self-help disponibili oppure selezionare **Sì, continua** o **No, annulla la richiesta**.

7. Se si continua, vengono richiesti altri dettagli. È possibile allegare qualsiasi file utile per illustrare il problema e quindi selezionare **Avanti**.

8. Specificare le informazioni di contatto e selezionare **Invia richiesta**.

## <a name="get-phone-support"></a>Ottenere supporto tecnico telefonico

Vedere la pagina [Contattare il supporto tecnico Microsoft](https://portal.office.com/Support/ContactUs.aspx) per i numeri di telefono del supporto.

##  <a name="next-steps"></a>Passaggi successivi

* [Microsoft Tech Community](https://techcommunity.microsoft.com/)

* [Documentazione tecnica all'indirizzo docs.microsoft.com](https://docs.microsoft.com/azure/active-directory/)

---
title: Introduzione alla macchina virtuale di data science con intelligenza artificiale geografica - Azure | Microsoft Docs
description: Vengono descritti la macchina virtuale di data science con intelligenza artificiale geografica e i relativi componenti.
keywords: apprendimento avanzato, AI, strumenti di data science, macchina virtuale per data science, analisi geospaziale
services: machine-learning
documentationcenter: ''
author: gopitk
manager: cgronlun
ms.assetid: ''
ms.service: machine-learning
ms.workload: data-services
ms.tgt_pltfrm: na
ms.devlang: na
ms.topic: article
ms.date: 03/05/2018
ms.author: gokuma
ms.openlocfilehash: 0d4a0543cc81280357974cf84866a0b4ef773c4f
ms.sourcegitcommit: d74657d1926467210454f58970c45b2fd3ca088d
ms.translationtype: HT
ms.contentlocale: it-IT
ms.lasthandoff: 03/28/2018
---
# <a name="introduction-to-the-geo-artificial-intelligence-data-science-virtual-machine"></a>Introduzione alla macchina virtuale di data science con intelligenza artificiale geografica

La **macchina virtuale di data science con intelligenza artificiale geografica** (Geo-DSVM) di Azure mette a disposizione le funzionalità di analisi geospaziale della macchina virtuale di data science di Microsoft. Nello specifico questa macchina virtuale estende i toolkit di intelligenza artificiale e data science nella [macchina virtuale di data science](overview.md) mediante l'aggiunta di [ArcGIS Pro](https://www.esri.com/arcgis/products/arcgis-pro/overview), il sistema GIS (Geographic Information System, sistema di informazione geografica) di ESRI leader del settore.

La macchina virtuale di data science con intelligenza artificiale geografica è un prodotto che nasce dalla collaborazione tra Microsoft ed ESRI. Il risultato è un ambiente avanzato che consente di:

- esplorare i dati usando i più diffusi strumenti di data science e intelligenza artificiale;
- applicare analisi statistiche ai dati con un approccio geospaziale;
- eseguire il training dei modelli finalizzato all'analisi predittiva tramite algoritmi di Machine Learning e Deep Learning;
- creare visualizzazioni avanzate.

È supportata nella macchina virtuale di data science di Windows 2016. Le interfacce Python e R per ArcGIS sono preconfigurate in Geo-DSVM in modo da consentire l'accesso a livello di codice alle analisi geospaziali all'interno delle applicazioni di intelligenza artificiale. Sono inoltre disponibili gli esempi di notebook di Jupyter a supporto delle procedure di compilazione di applicazioni di intelligenza artificiale basate sull'intelligenza artificiale geospaziale.


## <a name="why-geo-ai-data-science-vm"></a>Perché usare una macchina virtuale data science con intelligenza artificiale geografica? 

L'integrazione delle informazioni geografiche e spaziali con i dati disponibili offre un potente strumento per la comprensione di una realtà in cui i dispositivi IoT sono sempre più presenti. Esiste un'ampia gamma di applicazioni per quasi tutti i settori della società civile, ad esempio in ambito commerciale, governativo, accademico e per le realtà no-profit. Le funzionalità di analisi geospaziale offrono strumenti avanzati per la raccolta, la gestione, l'analisi e la visualizzazione di dati basati su geografia e posizione che consentono un approfondimento dettagliato del reale significato di tali dati. 

La [macchina virtuale di data science (DSVM)](overview.md) di Microsoft è un comune ambiente di sperimentazione e modellazione in Azure in cui sono disponibili numerosi strumenti di intelligenza artificiale, Machine Learning e data science. Queste piattaforme e questi strumenti sono adeguatamente preconfigurati in modo da poter essere usati immediatamente. 

Combinando le funzionalità predittive della macchina virtuale di data science con la scalabilità di Azure Cloud e il software di analisi geospaziale di [ESRI](http://www.esri.com), i data scientist e gli analisti geospaziali ora dispongono di una piattaforma produttiva da cui possono ottenere nuovi dettagli dai dati a loro disposizione e individuare tempestivamente nuove opportunità. 


## <a name="next-steps"></a>Passaggi successivi

Eseguire il provisioning di una macchina virtuale di data science con intelligenza artificiale geografica e iniziare a usarla facendo riferimento agli argomenti seguenti:

* [Eseguire il provisioning della macchina virtuale di data science con intelligenza artificiale geografica](provision-geo-ai-dsvm.md)
* [Usare la macchina virtuale di data science con intelligenza artificiale geografica](use-geo-ai-dsvm.md)

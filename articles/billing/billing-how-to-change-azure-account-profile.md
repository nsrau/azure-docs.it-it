---
title: Cambiare le informazioni del profilo per l'account Azure | Microsoft Docs
description: Questo articolo descrive come cambiare il profilo dell'account amministrativo di Azure e l'indirizzo di posta elettronica di contatto.
author: genlin
manager: dcscontentpm
tags: billing
ms.assetid: 9d4ef5d9-11fc-4684-ace6-467f4ce26ba8
ms.service: cost-management-billing
ms.workload: na
ms.tgt_pltfrm: na
ms.devlang: na
ms.topic: conceptual
ms.date: 04/29/2019
ms.author: banders
ms.custom: H1Hack27Feb2017
ms.openlocfilehash: fc19db150dac4801f16728c06cc343c7d394aaa2
ms.sourcegitcommit: d6b68b907e5158b451239e4c09bb55eccb5fef89
ms.translationtype: HT
ms.contentlocale: it-IT
ms.lasthandoff: 11/20/2019
ms.locfileid: "74226224"
---
# <a name="change-the-profile-information-for-your-azure-account"></a>Cambiare le informazioni del profilo per l'account Azure

Microsoft usa l'indirizzo di posta elettronica del profilo dell'amministratore account per inviare importanti notifiche relative a fatturazione, servizio e raccomandazioni per un account Azure. È consigliabile specificare un indirizzo di posta elettronica che viene controllato regolarmente. L'amministratore account può anche aggiornare il profilo per cambiare l'indirizzo postale e il numero di telefono per l'account.

Microsoft usa l'indirizzo di posta elettronica del profilo di un utente, ovvero un utente che non è l'amministratore account, per inviare notifiche relative al servizio e raccomandazioni per l'account. Tutte le notifiche relative alla fatturazione vengono inviate all'amministratore account. È anche possibile aggiornare il profilo per cambiare l'indirizzo postale e il numero di telefono personali, ma non per cambiare l'indirizzo postale o il numero di telefono dell'account.

## <a name="change-your-profile-information"></a>Cambiare le informazioni del profilo

1. Accedere al [Centro account di Azure](https://account.azure.com/subscriptions).
1. Selezionare il pulsante **Modifica dettagli** e aggiornare le informazioni sul **profilo**.

   ![Esempio di informazioni del profilo di Azure](./media/billing-how-to-change-azure-account-profile/profile.png)

### <a name="send-notifications-to-an-additional-email-address"></a>Inviare notifiche a un indirizzo di posta elettronica aggiuntivo

È possibile specificare di inviare le notifiche del servizio e le raccomandazioni per l'account a un indirizzo di posta elettronica aggiuntivo oltre a quello dell'amministratore account associato all'account. L'indirizzo di posta elettronica dell'amministratore account riceve notifiche importanti su tutte le sottoscrizioni dell'account, tra cui aggiornamenti relativi alla fatturazione.

### <a name="change-the-account-administrators-email-address-in-your-profile"></a>Cambiare l'indirizzo di posta elettronica dell'amministratore account nel profilo

L'amministratore account è la persona che ha configurato l'account Azure e che riceve tramite posta elettronica le notifiche importanti su tutte le sottoscrizioni dell'account. È consigliabile specificare un indirizzo di posta elettronica di contatto che viene controllato regolarmente dall'amministratore account.

### <a name="update-your-sign-in-email-address"></a>Aggiornare l'indirizzo di posta elettronica di accesso

L'aggiornamento dell'indirizzo di posta elettronica del profilo non influisce sull'indirizzo di posta elettronica di accesso. Per cambiare l'indirizzo di posta elettronica di accesso, è necessario trasferire la proprietà dell'account.

### <a name="update-the-billing-address-for-your-credit-card"></a>Aggiornare l'indirizzo di fatturazione per la carta di credito

Per informazioni su come aggiornare le informazioni di fatturazione, vedere [Modificare la carta di credito usata per pagare una sottoscrizione di Azure](billing-how-to-change-credit-card.md).

### <a name="update-your-countryregion"></a>Aggiornare il paese o l'area geografica

A causa di vincoli tecnici, non è possibile cambiare il paese o l'area geografica di un account esistente. Ma è possibile creare un account nel paese o nell'area geografica che si desidera e quindi contattare il supporto tecnico di Azure per eseguire la migrazione dei servizi a tale account.

## <a name="service-and-marketing-emails"></a>Messaggi di posta elettronica di servizio e di marketing

Nel [portale di Azure](https://portal.azure.com) viene chiesto di verificare o aggiornare l'indirizzo di posta elettronica ogni 90 giorni. Microsoft invia messaggi di posta elettronica all'indirizzo del profilo con le informazioni relative all'account Azure per:

- Notifiche del servizio
- Avvisi di sicurezza
- Scopi di fatturazione
- Supporto
- Comunicazioni di marketing
- Procedure consigliate, basate sull'utilizzo di Azure

Immettere l'indirizzo di posta elettronica a cui ricevere le comunicazioni relative all'account. Immettendo un indirizzo di posta elettronica, si acconsente esplicitamente a ricevere comunicazioni da Microsoft.

![Esempio della richiesta di aggiornamento delle informazioni di contatto](./media/billing-how-to-change-azure-account-profile/update-contact-information.png)

### <a name="change-your-contact-email-address"></a>Cambiare l'indirizzo di posta elettronica di contatto

È possibile cambiare l'indirizzo di posta elettronica di contatto con uno dei metodi seguenti:

* Accedere al [Centro account di Azure](https://account.azure.com/subscriptions). Selezionare **Modifica dettagli** e quindi aggiornare l'indirizzo di posta elettronica del profilo. L'aggiornamento dell'indirizzo di posta elettronica del profilo non influisce sull'indirizzo di posta elettronica di accesso.

* Passare all'area [Informazioni contatto](https://portal.azure.com/#blade/HubsExtension/ContactInfoBlade) nel portale di Azure e immettere un indirizzo di posta elettronica. All'indirizzo specificato verranno inviate le comunicazioni di servizio e di marketing. L'indirizzo di posta elettronica del profilo del Centro account di Azure viene automaticamente aggiornato di conseguenza. L'aggiornamento dell'indirizzo di posta elettronica del profilo non influisce sull'indirizzo di posta elettronica di accesso.

* Nel [portale di Azure](https://portal.azure.com/#blade/HubsExtension/ContactInfoBlade) selezionare l'icona con le proprie iniziali o con l'immagine. Quindi selezionare il menu di scelta rapida ( **...** ). Scegliere **Informazioni di contatto** dal menu e immettere un indirizzo di posta elettronica. All'indirizzo specificato verranno inviate le comunicazioni di servizio e di marketing. L'indirizzo di posta elettronica del profilo del Centro account di Azure viene automaticamente aggiornato di conseguenza. L'aggiornamento dell'indirizzo di posta elettronica del profilo non influisce sull'indirizzo di posta elettronica di accesso.

![Esempio di aggiornamento di un indirizzo di posta elettronica in Azure](./media/billing-how-to-change-azure-account-profile/azure-contact-information.png)

### <a name="opt-out-of-marketing-emails"></a>Rifiutare esplicitamente di ricevere messaggi di posta elettronica di marketing

Per rifiutare esplicitamente di ricevere messaggi di posta elettronica di marketing:

1. Aprire il [modulo di richiesta](https://account.microsoft.com/profile/permissions-link-request) per inviare una richiesta tramite l'indirizzo di posta elettronica del profilo. Si riceverà un collegamento tramite posta elettronica per aggiornare le preferenze.
2. Selezionare il collegamento per aprire la pagina di **gestione delle autorizzazioni per le comunicazioni**. Questa pagina visualizza i tipi di comunicazioni di marketing che si è acconsentito esplicitamente di ricevere all'indirizzo di posta elettronica. Deselezionare gli argomenti per cui si vuole rifiutare esplicitamente la ricezione di messaggi, quindi selezionare **Salva**.

![Esempio della pagina per la gestione delle autorizzazioni per le comunicazioni](./media/billing-how-to-change-azure-account-profile/manage-communication-permissions.png)

Quando si rifiuta esplicitamente di ricevere comunicazioni di marketing, si continuerà comunque a ricevere notifiche di servizio, in base all'account.

## <a name="change-the-subscription-name"></a>Cambiare il nome della sottoscrizione

1. Accedere al [portale di Azure](https://portal.azure.com), selezionare **Sottoscrizione** nel riquadro sinistro e quindi selezionare la sottoscrizione da rinominare.
1. Selezionare **Panoramica** e quindi **Rinomina** sulla barra dei comandi.
    ![Esempio di ridenominazione della sottoscrizione di Azure](./media/billing-how-to-change-azure-account-profile/rename-sub.png)
1. Dopo aver cambiato il nome, selezionare **Salva**.

## <a name="need-help-contact-us"></a>Richiesta di assistenza Contattaci.

In caso di domande o per assistenza, [creare una richiesta di supporto](https://go.microsoft.com/fwlink/?linkid=2083458).

## <a name="next-steps"></a>Passaggi successivi
- [Visualizzare gli account di fatturazione](billing-view-all-accounts.md)

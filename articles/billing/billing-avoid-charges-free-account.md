---
title: Evitare gli addebiti per l'account gratuito di Azure - Azure | Microsoft Docs
description: Comprendere i motivi per cui vengono visualizzati gli addebiti per l'account gratuito di Azure. Informazioni su come evitare questi addebiti.
services: 
documentationcenter: 
author: amberbhargava
manager: amberb
editor: 
tags: billing
ms.service: billing
ms.devlang: na
ms.topic: article
ms.tgt_pltfrm: na
ms.workload: na
ms.date: 09/25/2017
ms.author: amberb
ms.openlocfilehash: 527e77d7ab8c67ea538d2452357f31a698b2b6ea
ms.sourcegitcommit: d87b039e13a5f8df1ee9d82a727e6bc04715c341
ms.translationtype: HT
ms.contentlocale: it-IT
ms.lasthandoff: 02/21/2018
---
# <a name="avoid-getting-charged-for-your-azure-free-account"></a>Evitare gli addebiti per l'account gratuito di Azure

L'account gratuito di Azure offre 200 dollari sotto forma di credito di Azure per i primi 30 giorni e una quantità limitata di servizi gratuiti per 12 mesi. Per altre informazioni, vedere [Account gratuito di Azure](https://azure.microsoft.com/free/). In base allo stato del credito, è possibile usarlo o farsi addebitare i costi per l'utilizzo non coperto dalle quantità e dai servizi gratuiti.

## <a name="you-still-have-active-azure-free-account-credit"></a>L'utente dispone ancora di credito attivo per l'account gratuito di Azure 
Se il credito di Azure non è ancora scaduto, Azure lo usa per pagare un eventuale utilizzo non coperto dalle quantità e dai servizi gratuiti.

## <a name="your-credit-ran-out-or-has-expired"></a>Il credito è esaurito o scaduto
Se il credito è esaurito o scaduto alla fine dei 30 giorni, Azure disabilita la sottoscrizione. Per continuare a usare i servizi di Azure, è necessario passare a una sottoscrizione di tipo Pagamento in base al consumo. Per altre informazioni vedere [Aggiornare la versione di valutazione gratuita della sottoscrizione di Azure alla sottoscrizione con pagamento in base al consumo](billing-upgrade-azure-subscription.md). Dopo l'aggiornamento, la sottoscrizione ha ancora accesso ai servizi gratuiti per 12 mesi. Viene addebitato solo un eventuale utilizzo non coperto dalle quantità e dai servizi gratuiti.


Ecco alcuni motivi per cui si possono sostenere costi sull'account gratuito di Azure.


### <a name="your-usage-exceeds-the-limits-of-free-services-included-with-your-azure-free-account"></a>L'uso del servizio supera i limiti di utilizzo gratuito inclusi con l'account gratuito di Azure

L'account gratuito di Azure offre ogni mese una quantità limitata di servizi gratuiti. La quantità gratuita scade alla fine del mese e non viene accumulata con quella del mese successivo. Ad esempio, il servizio offre 5 GB di spazio di archiviazione file ogni mese. Se in un mese, l'utente usa solo 2 GB, i 3 GB rimanenti non passano al mese successivo. Per evitare gli addebiti, rispettare i limiti d'uso del servizio. Per altre informazioni sui limiti dei servizi gratuiti, vedere [What is Azure free account](https://azure.microsoft.com/free/free-account-faq/) (Definizione di account gratuito di Azure). Per controllare l'uso del servizio gratuito, vedere [Check usage of free services included with Azure free Account](billing-check-free-service-usage.md) (Verificare l'uso dei servizi gratuiti inclusi nell'account gratuito di Azure). 

### <a name="you-are-using-services-not-included-for-free-with-your-azure-free-account"></a>L'utente usa servizi non inclusi nell'account gratuito di Azure

L'uso di servizi non inclusi nell'account gratuito di Azure viene addebitato in base alle tariffe a consumo. Per altre informazioni sui servizi inclusi nell'account gratuito, vedere [What is Azure free account](https://azure.microsoft.com/free/free-account-faq/) (Definizione di account gratuito di Azure). È possibile controllare il consumo dei servizi in uso nel portale di Azure o tramite il file d'uso di Azure. Per altre informazioni, vedere [Controllare regolarmente velocità e scomposizione dei costi nel portale](billing-getting-started.md#costs) e [Scaricare i dati sull'uso dal Centro account](billing-download-azure-invoice-daily-usage-date.md). 

### <a name="you-have-reached-the-end-of-your-12-months-free-services"></a>I 12 mesi di servizi gratuiti sono terminati

Le quantità e i servizi gratuiti scadono alla fine del periodo di 12 mesi. La data di scadenza è disponibile nel portale di Azure.

1.  Accedere al [Portale di Azure](http://portal.azure.com).

2.  Nell'area di spostamento a sinistra selezionare **Tutti i servizi**.

3.  Selezionare **Sottoscrizioni**.

4.  Selezionare la sottoscrizione che è stata creata al momento della registrazione per l'account gratuito.

5.  Scorrere fino alla griglia dei servizi gratuiti. Fare clic sulla descrizione comando che si trova nella parte superiore sinistra della griglia.

![Schermata che mostra dove trovare la data di scadenza dei vantaggi correlati all'account gratuito](./media/billing-avoid-charges-free-account/freeaccount-benefits-expiration-date.png)


Alla scadenza delle quantità e dei servizi gratuiti, Azure addebita tariffe a consumo per ogni servizio in uso. Tramite il portale di Azure è possibile eliminare le risorse per i servizi inutilizzati. Se non si desidera usare un servizio di Azure, è possibile [annullare la sottoscrizione](billing-how-to-cancel-azure-subscription.md).

## <a name="need-help-contact-support"></a>Richiesta di assistenza Contattare il supporto tecnico

Se si necessita assistenza, [contattare il supporto tecnico](https://portal.azure.com/?#blade/Microsoft_Azure_Support/HelpAndSupportBlade) per ottenere una rapida risoluzione del problema.
